---
title: "Neler Kullanıyorum 2021"
date: "2021-11-30"
coverImage: "cover.jpg"
category: ["Life"]
summary: ''
---

Bu aralar iş değişikliği durumu olduğundan dolayı bilgisayarımı sıfırlayacaktım. Kullandığım ayarları ve bazı konfigurasyonları not ederken bunları neden paylaşmıyorum diye kendime sordum. Dolayısıyla oturup hemen bu satırları yazıyorum. Ayrıca gatsby ile tema yapmadan önce araştırmalar yaparken böyle yazılar çok fazla görüyordum. Bu iş değişikliği benim için buna vesile olmuş oldu.

# MacOS'ta Neler Kullanıyorum

Çalışırken Macbook ile birlikte harici monitör, klavye ve mouse kullanıyorum. Öncelikle her gün ilk gördüğüm ekranın ne olduğunu ve hangi uygulamalarımı kullandığımı göstereyim.

<Image alt="homepage" src="/posts/neler-kullaniyorum/homepage.png" width="1631" height="901" />

Anasayfayı çok basit tutmaya özen gösteriyorum. İlgili olan dosya türlerini de grupluyorum. Bu şekilde aradıklarımı daha kolay ulaşıp kalabalık olmasını önlemiş oluyorum.

Klasör olarak da kişisel projelerimi **www**, iş ile ilgili olan proje, döküman ve dosyaları **works** ve bunların haricindeki olan işleri de **Folder** ile tutmaktayım. Mesai saatler içerisnde **works** klasörü sürekli açıkken mesaiden sonra **www** klasörü yoğun kullanıyorum.

<Image alt="Launchpad 1. Sayfa" src="/posts/neler-kullaniyorum/launchpad-1.png" width="1440" height="900" />

Launchpad ekranını ise çok fazla ziyaret etmiyorum. Ama orayı da elden geçirip hemen ulaşmak istediğim ve nadirde olsa kullandıklarımı buraya attım. MacOS'ta varsayılan olarak gelenleri bir klasör içinde tutarak diğerlerini rastgele yerleştirdim. Bir diğer sayfasında ise çok nadir kullandıklarımı yerleştirdim ki bir şeyleri ararken zorlanmayayım.

<Image alt="Launchpad 2. Sayfa" src="/posts/neler-kullaniyorum/launchpad-2.png" width="1440" height="900"/>

Şimdi gelelim hangi uygulamarı neden kullanıyorum. Eğer varsa konfigurasyonlarım nasıl, hep birlikte bakalım.

- **Visual Studio Code:** Şimdiye denediğim birkaç editörden sonra seçtiğim editör oldu. Konfigurasyon dosyası için buyrun: [Gist](https://gist.github.com/berat/f80cd04e25956b5afc5fa118a549521b)
- **iTerm:** Terminal olarak bence en iyisi. Konfigurasyon için [gist](https://gist.github.com/berat/9175cdd3ca6f593f9777cec73e11f008)
- **Spark:** Birkaç mailimi ekleyip hepsini birden yönetebiliyorum.
- **Fantastical 2:** Takvim ile ilgili tüm işlerimi buradan yönetiyorum.
- **Bartender 3:** Menü bar'da bir süre sonra çok fazla uygulama gözüktüğü zaman rahatsız oluyorum. Bu şekilde kullanmadıklarımı gizleyebiliyorum.
- **Raycast:** Spotlight alternatifi olarak bu uygulamayı kullanıyorum. Bu uygulamanın güzelliği nedir? <br />
  -Yaklaşan bir toplantım olması halinde bu ekranı açarak hemencik katılabiliyorum.<br />
  -Hesap yapmak için sadece 2 + 2 yazmam gerekli. Cevabın 5 olduğunu bana söylüyor(!). Aynı şekilde döviz hesaplamalarını da kolayca yapabiliyorum.<br />
  -Sıklıkla uğradığım linkleri kısayol atayıp çok hızlı bir şekilde giriş yapabiliyorum. <br />
  ve daha fazlası...
- **Mos:** Harici bir mouse kullandığımdan dolayı scroll hareketinin smooth ve ters-tüz durumları için kullanıyorum.
- **Unsplash Wallpapers:** Arasıra arkplan resminden sıkılıyorum. Bunun için uygulamanın bana önerdiği görsellerden birini beğenip kullanıyorum.

# iPhone'da Neler Kullanıyorum

iPhone yeni geçtiğimden dolayı yeni uygulamalar araşındayım. O yüzden temel olarak kullandığım uygulamalar şöyledir.

<Image alt="page 1" src="/posts/neler-kullaniyorum/phone-1.png" width="414" height="916" />

Gördüğünüz üzere iPhone ile varsayılan olarak gelen uygulamaların hepsi burada yer almaktadır. Bunlardan hariç olarak Spark'ı görüyorsunuz. Bilgisayarımda da kullandığımdan dolayı tek tıkla tüm hesaplarımı yine olduğu gibi telefonda da kullanabiliyorum. Bu şekilde herhangi bir hesap girişimi yapmama gerek kalmıyor. 

Ayrıca widget'larda gördüğünüz gibi hava durumu ve kur takip uygulamasını koydum. Bu şekilde uygulamaya girmeden hızlı bir bakış atabiliyorum. gün içerisinde sıklıkla baktığım yerleri bu şekilde widget olarak eklemek kulanım kolaylığı sağlıyor

<Image alt="page 2" src="/posts/neler-kullaniyorum/phone-2.png" width="414" height="916" />

Bir diğer sayfada ise günümün en çok zamanı geçirdiğim sayfa. Sosyal medya uygulamaları, bankalar, oyun... Herkesin bildiği uygulamalar haricinde ben ekstra olarak neler kullanıyorum gelin bakalım.

- **Notion:** Büyük çapta notlarımı notion üzerinde tutuyorum. Bu şekilde daha kalıcı olmuş oluyor. Basit ve todo gibi işlerimi Apple'ın varsayılan not uygulamasıyla daha hızlı hallediyorum.
- **Lightroom:** iPhone'a geçiş sebebimin ilk maddesidir. Fotoğrafçılığa karşı ilgim var. Aynı zamanda çektiğim fotoğrafları da düzenlemeyi çok seviyorum. O yüzden olmazsa olmazlardan lightroom'dur.
- **Dualingo:** Ara sıra dil pratikleri yaptığım uygulama. Bu aralar biraz boşlamış olabilirim
- **Moov:** Bazen araç kiralamak gerekiyor. Bu uygulama ile çok hızlı ve güvenilir bir şekilde araç kiralama işlemi yapabiliyorum.
- **Midas:** Yeni üye olduğum ve gerek Türkiye gerekse Amerika'daki şirketlere yatırım yapabiliyorsun. Şu an sadece analiz ve araştırma aşamasındayım.

Ekstra MacOS kullanacak kişiler için bir tavsiye vereyim. Logitech Mouse M510 işinizi çok fazla kolaylayacaktır. Ekran geçişleri olsun, geri gitme olsun, butonları özelleştirebiliyorsunuz. 

Şimdi bilgisayara format atabiliriz :)