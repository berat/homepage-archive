---
title: 'Neler Yapıyorum? Aklımda Neler Var? #4'
date: '2022-09-19'
coverImage: ''
category: ['Life']
summary: ''
---

Eylül ayı bayağı üretken geçmiş gibi gözüküyor. Eski düzenime dönüp gerekse işlerimde gerekse blog'da aktif olmaya başladım. Bu şekilde devam ettiği için mutluyum. Çünkü bu şekilde kendimi daha iyi geliştirdiğimin farkındayım. Bundan dolayı da en azından belli bir süre boyunca böyle devam etmesi süper!

# Neler Yapıyorum?

[30 Temmuz](/journey#30Temmuz2022)'da düğünüm oldu ve bekarlığa veda ettim. Bu süreçte kah yorulduk kah koşturduk derken bayağı yoğun geçen bir dönem oldu. İstesen de istemesen de o stres her türlü oluyormuş. Bunu öğrendim; kilo veriyorsun, saçların beyazlıyor, durgunlaşıyorsun ve daha bir çok şey. Tatlı telaş falan da diyorlar ama öyle düşünmüyorum :) Her neyse yine de iyisiyle kötüsüyle bu süreci de kazasız belasız atlattık.

Düğünden hemen sonra [31 Temmuz](/journey#31Temmuz2022)'da yeni bir şehire yeni bir eve göç ettik. Artık bundan sonra memleketimiz Sakarya -şuanlık-. Yeni hayatımıza yeni bir şehir tercih ederek bilmediğimiz bir ortamın, bilmediğimiz bir iklimin ve bilmediğimiz insanların ortasında kendimizi bulduk. Bu şekilde hayallerimizi gerçekleştirmek için bir adım atmış oluyoruz. Ama hayaller biter mi? Asla...

Bir diğer yandan da blogu geliştirmeye devam ediyorum. Yeni bir görünümle ve özelliklerle şu an yayında. Zamanla yeni özellikler de getirmeyi düşünüyorum. Bu şekilde istediğim kıvama getirip rahat bir şekilde yazı yazma noktasına erişmeyi hedefliyorum.

Ayrıca kariyer adımlarımı da atmaya devam ediyorum ve Swift öğrenerek şu an yeni bir dile yelken açtım. Bu şekilde **software engineer** yolunda ilerlemeyi düşünüyorum. **Frontend** ve **backend** bir şekilde var. Mobil'de aslında **react-native** var ama native iOS tarafımı geliştirmek istedim. **DevOps** tarafı şu an için muallak. Bunu zaman gösterecektir.

# Aklımda Neler Var?

Aklımda teknik olarak iki yazı fikri var. Bunlardan birisi sıfırdan Swift ile uygulamalar yapma temalı, diğeri ise [React uygulamasına test yazalım](/blog/react-uygulamasina-test-yazalim-1) serisinin 2'ncisini yazmayı düşünüyorum. Ufak bir spoiler vereyim. Bu sefer integration test yazacağız ve cypress kullanacağız, öhö öhö neyse hadi devam edelim...

<Tip>
  Yazıları ne zaman yazacağım henüz belli değil ama biraz zaman alabilir. Bu
  aralar yoğunluğum var. Ama en yakın zamanda diyelim biz şimdilik. :)
</Tip>

Evlilikten sonra kendime yeni alışkanlık edinmeye çalışıyorum ve bu noktada blogu da o denli geliştirip gelişmeleri paylaşmayı planlıyorum. Daha aktif olmak adına şimdiden iki farklı sayfa ekledim. Bunlardan biri [Yer imleri](/bookmarks) bir diğeri ise [Yolculuk](/journey) sayfası.

Gelecek ne gösterir bilmem ama küçük çaplı birkaç iOS uygulama yapmayı ve backend tarafında (Node.JS) kendimi geliştirmek adına birkaç ufaklı büyüklü projeler yapmayı planlıyorum. Bu şekilde bir sonraki iş yerimde **software engineer** olarak çalışmayı hedefleyebilirim. Kariyer planını da bu şekilde şekillendirebilirim diye düşünüyorum. Varsa yorumu olan istedikleri zaman benimle iletişim geçebilir.
