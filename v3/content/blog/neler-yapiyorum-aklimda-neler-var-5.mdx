---
title: 'Neler Yapıyorum? Aklımda Neler Var? #5'
date: '2023-08-02'
coverImage: ''
category: ['Life']
summary: ''
---

Öncelikle şunu söylemek isterim ki, uzun zamandır blog yazmıyorum. Evet çok fazla boşladım burayı. Aslında yazmak beni bi o kadar rahatlatıyor ama neyse... Bugünden sonrakileri için güzel düşünelim.

Yorucu bir süreç geçirdiğimi söyleyebilirim. Aklıma gelenler sırasıyla evimi taşıdım, şirkette 4 kişilik bir takımın lideri oldum ve sorumluluğum arttı, yeni projelere start verdim ve geliştirmeye devam ediyorum, sıcaklardan bunalmamaya çalışıyorum... Blogu yeni bir tasarıma geçirdim ve içerik üretmek için kendime yeni bir motivasyon kaynağı oluşturmuş oldum.

Bir önceki ev sahibimizle anlaşamadığımızdan ve biraz gerildikten sonra ev taşımaya karar verdik. Biraz daha merkeze yakın bir ev tuttuk ve hala yerleşmeye çalışıyoruz. Ayrıca yeni mühite alışmak için her seferinde farklı yollar deneyerek keşif sürecindeyim.

Şirketteki sorumluluğum arttı ve artık küçük bir takımın liderliğini yapıyorum. Bu terfi ile birlikte biraz daha yönetim kısmına adım atmış oluyorum. Böylelikle code review'lara, sorun çözmeye, pair programlamaya biraz daha ağırlık verip kod yazma sürem daha da azaldı. Aslında bir noktadan sonra böyle olmasını umuyordum. Bir nevi gelişimin bir parçası diyebiliriz. Ben arta kalan zamanlarda kod yazarak kendimi geliştirmeye yine de devam edeceğim.

Arta kalan zamanlarda aklımda olan projelere başladım. Aklımda kalacağına en azından bir adım atmış olmak için geliştirmeye/tasarlamaya başladım. Böylelikle canım hangisini geliştirmek istiyorsa onu açıyorum ve çalışıyorum. Bazılarını <span className="active-blue">#buildinpublic</span> yapmayı istesem de bir türlü beceremedim ve projeye de başlamış oldum. **MVP** olarak yayına çıktıktan sonra tüm süreci ise blogumda paylaşmayı planlıyorum. Böylelikle burayı da aktifleştirmiş olurum. Bu paylaşımlarda proje ile ilgili A'dan Z'ye ne var ne yok değinip tüm analitik verileri de paylaşacağım. Herhangi bir gelir kaynağı olmasa da (şimdilik) benim için güzel bir deneyim olacağına benziyor.

Geçtiğimiz 4 ay boyunca 2 farklı şehire seyehat ettim ve güzel yerler keşfettim. Çanakkaleye hayran kalıp Kapadokya'da balonları yerinde izledim. Çektiğim birçok fotoğrafı düzenleyip gerek [instagram](https://www.instagram.com/beratbozkurt0/) gerekse [unsplash](https://unsplash.com/@beratbozkurt0) üzerinde paylaştım.
