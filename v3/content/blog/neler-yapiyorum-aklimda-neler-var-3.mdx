---
title: "Neler Yapıyorum? Aklımda Neler Var? #3"
date: "2022-04-03"
coverImage: ""
category: ["Life"]
summary: ''
---

Yoğun geçen ve geçmekte olan bir sürecin ardından bir blog yazmak için bilgisayara oturdum. Ramazan'ın 2. günü ve dışarıdaki yoğun rüzgarlardan dolayı elektrik kesintisini verimli ana geçirmek istedim. Bundan dolayı da açtım VS Code'u yazmaya başladım. Eveett bugün neler yaptığımı ve aklımda neler olduğunu sizlere dökeceğim. Eh hadi başlayalım madem. 

OSF Digital'e yeni girmiştim ve yaklaşık 5 ayım oldu. Trial period sürecini atlayıp terfi alarak çalışmaya devam ediyorum. Bu süreçte her şey çok güzel gidiyor ve biraz daha dolu dolu geçmesi için atılkan olup daha fazla aktif olmak istiyorum. Bu şekilde hem kişisel gelişimimi hem ingilizcemi hem de teknik becerilerimi geliştirmeyi hedefliyorum. Aynı zamanda büyük bir şirket olduğundan dolayı da oturmuş bir düzen var ve tüm süreçlerin nasıl işlediğini çok iyi bir şekilde öğrenmiş, benimsemiş ve aşina olmuş oluyorum. 

Bir diğer tarafta ise nişanlandım ve yaza düğünüm var. Beyaz eşyadır, mutfak araç gereçleridir, ev arayışıdır gibi tatlı telaşlarımız var. Tabii bi o kadar da stresli bir süreç. Bir an önce tüm bu hazırlıklar bitsin de artık yeni hayatımıza başlayalım diyor insan. Bununla birlikte ev ile ilgili olan her şeye aşina olmaya başladım. Belki yakında teknoloji kanalı açıp hangi süpürge alınmalı hangi ütü alınnmalı diye bir video çekerim(!)

Takip edenlerin bildiği üzere blogu **Gatsby** ile geliştirmiştim ve alacağımı aldıktan sonra teknolojiyi değiştirdim. Teknoloji olarak tüm yapıyı **Next.js**'e geçtim ve artık geliştirmeleri buradan devam edeceğim. Bu şekilde blogu bir not sitesi haline getirip çevrim içi bir not defteri geliştirmeyi planlıyorum. Tabii zamanla tasarım da değişikliğe uğrayacaktır. Bu şekilde boş zamanlarımda uğraş olması için kendime icat çıkartıyorum. 

Tüm bunların haricinde ise Şems([@akseyh](https://twitter.com/akseyh)) ile yeni bir projeye giriştik ve yeni bir ürün çıkarmaya odaklanıyoruz. Eski enerjime dönmek ümidiyle bu paragraf burada sonlansın.

Büyük ihtimal bu serinin bir sonraki yazısını Sakarya'daki evimde çalışma odamda yazıyor olacağım. O zaman böyle dolu dolu paylaşım yaparız ki blogu da yakında çoğunlukla kişisel yazılar üzerine dönecek gibi. Çünkü bolca yazıp içimi dökmek istiyorum. Geleceğe bir şeyler bırakmak gerek. 

Ayrıca tüm bu süreçler bittikten sonra da [Twitter](https://twitter.com/beratbozkurt0)'a yoğunlaşıp biraz tanınırlığı arttırıp network geliştirmek istiyorum. 

Yazmakta zorlandığımı da söylemeden geçmek istemiyor ve esenlikler diliyorum. Sevgiler!