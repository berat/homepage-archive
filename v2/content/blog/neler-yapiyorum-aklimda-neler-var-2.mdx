---
title: "Neler Yapıyorum? Aklımda Neler Var? #2"
date: "2021-07-04"
coverImage: ""
category: ["Kişisel"]
---

Yazmayalı uzzuuun zaman oldu. Böyle olunca da yazarken zorlanıyorum. Ekstra olarakta şu giriş yazılarını yazmayı hala beceremiyorum. Öhö öhö, neyse hadi başlayalım

# Neler yapıyorum?

Üniversite ile olan işlerimi pratikte bitirdim. Çünkü finallerimi de bitirip okul hayatımı şimdilik bitirdim. Pratikte mezun olduğumu söyleyebilirim. Sadece teknik olarak mezun değilim. O yüzden yoğun bir dönemi geride bıraktım ve bundan sonrası istediğim şekilde yönetebileceğim bir zaman. 

Şu anki şirketimde yaklaşık olarak 11. ayım ve kariyer hedeflerim doğrultusunda iş değiştirme girişimi içerisindeyim. Bu doğrultu da gelen teklifleri değerlendirip bu hedeflere doğru emin bir adım atmak istiyorum. Bu şekilde olunca da haliyle zamanım biraz stresli geçiyor. Çünkü bu iş ile tam zamanlı çalışma düzenine geçeceğim ve bir düzen kurmam gerekecek. 

Eskisi kadar yeni proje geliştiremiyorum ve mesaiden sonra kendi gelişimim için çok fazla bir şey yapmıyorum. Genelde kafa dağıtmaya yönelik aktiviteler yapıyorum.

Hayatımda daha önce tatmadığım bir duyguyu tadıyorum ve bu bana inanılmaz şekilde bir enerji veriyor. Galiba çok mutluyum :)

Daha önce mobil uygulamalarımı markete gönderip orada birkaç şey deneyeceğimi söylemiştim. Bunun için daha önceden geliştirdiğim mobil uygulamalar üzerinden gördüğüm eksik kısımlarını giderip olması gereken özellikleri hazır hale getiriyorum. Bu kısmı biraz ağırdan alıyorum. Çünkü gerekli motivasyonum henüz yok. 

Bu süre zarfında bir kaç mülakata girip istenilen projeleri yaparken kendimi geliştiriyorum. Kendimi nasıl geliştiriyorum? Benden istenen projeleri daha önceden kullanmadığım araçları/teknolojileri kullanarak geliştiriyorum. Bu şekilde öğrenme sürecimi aynı anda yürütmüş oluyorum. 

Mülakatlara girdiğimi söyledim. Bu sayede kendimi daha iyi bir şekilde ifade edip hangi konularda eksiğimin olduğunu görüp mülakat tecrübesi ediniyorum. Bunu da gelişim olarak sayabiliriz :)


# Neler Yapacağım?

Sektörden insanlarla görüşmeler yaptığımı söylemiştim ama bu geçtiğimiz süre boyunca bunu aksattım. Tekrardan bu görüşmelere devam edip yeni insanlar tanımak istiyorum. 

Teknik ingilizce olarak kendimi geliştirmeye çalışacağım. Bu noktada yaptığım tüm işlerde ingilizce kullanamya özen göstereceğim. Tabii ki özen göstermek yeterli olmuyor. Bununla birlikte araştırma da yapacağım. Bu şekilde hem kelime bilgimi arttırıp hem de teknik olarak kendimi daha doğru ve güzel bir şekilde ifade edebileceğim. 

Yapabildiğim kadar blog içeriklerine devam etmek istiyorum. Edindiğim tecrübeleri, öğrendiğim yeni bilgileri ve düşüncelerimi aktaracağım. 