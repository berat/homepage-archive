---
title: "Nasıl Araştırma Yapıyorum"
date: "2021-12-17"
category: ["Kişisel"]
---

Günümüzde herkes yazılımcı olmaya karar verir ama önemli olan devamını getirebilmek. Çünkü birçok kişi bu karardan geri döner. Eh tabi böyle olunca da tüm bu heves ve istek birden sönüverir. Ama diyelim ki siz onlardan biri değilsiniz hatta yazılımda belli bir konuma geldiniz. Ha siz şöyle gelin bakalım. Kahvenizi/Çayınızı almanız için bekliyorum sizi. Hadi bir sonraki paragrafta görüşürüz.

Günlük hayatta kullandığımız bir çok şeyi ezbere yapamayız veyahut bilmediğimiz bir konuda öğrenme sürecimizin olması gerekir. Bu noktada doğru bir araştırma yaparak istediğimiz sonuca erkenden ulaşmamız gerekir. Bu erken sonuca oluşanca kısa sürede bilgiye ulaşıyoruz. Ama bir yandan da araştırma yaparken edinen bilgilerden uzaklaşmış oluyoruz. Hadi tüm bunları bir yere bırakalım ve elinizde bir sorun olduğunu ve bunu mümkün olduğunca kısa sürede çözmeniz gerektiğini varsayalım. 

1- Google'da araştırmak. <br />
2- Hazır bir paketse döküman sayfasına göz atmak.<br />
3- Github'ta ilgili repolarda ve issue'larda gezinmek.<br />
4- Her şeyi bırakın ve sorundan uzaklaşarak.<br />

Nelerden bahsedeceğimi kısacık bahsettiğime göre ilk maddeden başlayalım mı?

# Google'ı etkili bir şekilde kullanmak.

Öncelikle Türkçe aramalardan uzak kalmakta fayda var. Tamam kabul ediyorum. Eğer çok genel ve yaygın bir konu hakkında araştırma yapıyorsanız kullanabilirsiniz. Ama aksi durumda İngilizce aramak işinizi daha da kolaylaştıracaktır. Yeri gelmişken Türkçe aramasına örnek vermek isterim.

<Image alt="" src="/posts/nasil-arastirma-yapiyorum/image-1.png" width="658" height="351" />

Bu araştırmalarla daha hızlı çözüme ulaşırsınız. Kullanın, eyvallah. Ama ingilizceniz kötüyse siz direkt ingilizceye yönelin. Daha da rahat hissedecekseniz ilerleyen zamanlarda. 

Bundan sonrası ingilizce araştırmalar hakkında bahsedeceğim. Öncelikle eğer yapmanız gereken bir kısmı nasıl yapacağınızı bilmiyorsanız. Şöyle bir arama işinizi kurtaracaktır. Hadi gelin **inputta otamatik tamamlama nasıl yapılır** öğrenelim. 

<Image alt="" src="/posts/nasil-arastirma-yapiyorum/image-2.png" width="644" height="342" />

Bu şekilde nasıl yapıldığına dair onlarca sitelere ulaşabiliriz. Stackoverflow'u duymuşsunuzdur. Eğer yok ben stackoverflow haricinde başka siteye gitmem, orada araştırmak istiyorum derseniz de buyrun. 

<Image alt="" src="/posts/nasil-arastirma-yapiyorum/image-3.png" width="755" height="314" />

O kadar site baktınız ama hepsi *jQuery* ile alakalı. Ama siz illa *javascript* ile yapmak istiyorsunuz. O halde gelin *javascript* kelimesi geçen siteleri filtreleyelim. Bu şekilde arama ekranında çıkan sonuçlarda mutlaka **Javascript** geçen bir kelimeyi koyu şekilde göreceksiniz.

<Image alt="" src="/posts/nasil-arastirma-yapiyorum/image-4.png" width="657" height="267" />

Son çıkan bir versiyondan dolayı hata alıyorsunuz. Bu hatayı çözmek için de son zamanlarda paylaşılan içeriklere göz atmak istiyorsanız. Öyleyse gelin kolay bir şekilde tarihe göre filtreleyelim. Google'a araştırmanız gerekeni yazdıktan sonra sırasıyla **Araçlar > Herhangi bir zaman > "Tarihi Seç"** adımlarını izleyebilirsiniz.

<Image alt="" src="/posts/nasil-arastirma-yapiyorum/image-5.png" width="724" height="319" />

# Döküman sayfasına göz atmak.

Yukarıda bahsettiğim gibi döküman sitesini **inurl:** içine yazarak kolay bir şekilde bulabilirsiniz. Ayrıca direkt döküman sayfasına gidip menülerden veyahut arama bölümünden ulaşabilirsiniz. Burada önerebileceğim pek spesifik örneğin yok. Gayet basit, kısa ve net.

# Github'ta repo ve issue içerisinde kaybolmak.

Burada son zamanlarda akıl ettiğim bir yöntemden bahsedeceğim. Ama yoookk öyle hemen değil, okumaya devam ediniz efenim.

Bir paket kullanıyorsunuz diyelim. Hadi bu **moment** paketi olsun. Ama bu paketi nasıl kullanmanız gerektiği hakkında bir bilginiz yok. Öncelikle **Readme** dosyasını dikkatlice okumanız gerekmektedir. Genellikle orada nasıl kullanılması gerektiği hakkında bir bölüm olur.

Orada kullanımı hakkında bir bölüm gördünüz ve denediniz. Ama bir sorun var çalışmıyor. Şimdi hemen sayfayı kapatmayın da bekleyin. İlk adım issue'lara gidip neler yazılmış edilmiş araştırılmalı. 

Moment ile tarihi formatlamak için bir şeyler yaptın ama çalışmadı. O yüzden issue sayfasında arama yaparak filtreleyebilirsiniz. İnsanların sormuş olduğu soruları süzerek atılan cevaplardan cevabınızı bulabilirsiniz. Bazı zamanlar bu şekilde çözüme daha çabuk ulaşılırken bazı zamanlar dipsiz kuyuya inme hissi uyandırılıyor. 

> Burada bir ipucu vermek isterim. Genelde basit sorunları kapatılan issue'larda daha rahat bulabilirsiniz. 

<Image alt="" src="/posts/nasil-arastirma-yapiyorum/image-6.png" width="934" height="379" />

Evveettt, ilk başta dediğim yönteme gelebiliriz. Öhö öhö! Son zamanlarda test yazmak ile ilgili araştırmalar yapıyorum. Araştırmalar sonucunda aslında fonksiyon olsun, paketin kullanımı olsun hepsi testlerde anlatılmaktadır. Sonuçta teste bekelenen bir değer var. Bu şekilde çözüme hızlı bir şekilde ulaşılmaktadır. Hemen bir örnekle anlatalım.

Elimde olan bir tarihe 8 dakika daha eklemek istiyorum. Ama bunu nasıl yaparım bir fikrim yok. O kadar araştırma yaptım ama sonuca ulaşamadım. Tamam sakinleşin, repoyu açın, test dosyalarını bulun, ilgili testi açın ve kodu okuyun. Aha işte bulduk. "Vay arkadaş bu kadar kolay mı bu" dediğinizi duyar gibiyim. Evet aslında öyleymiş :)

<Image alt="" src="/posts/nasil-arastirma-yapiyorum/image-7.png" width="552" height="450" />

> Kodu açıklama gereği duymuyordum ama not geçeyim istedim. ilk parametre yapılan işlem, ikinci parametre beklenen sonuç, üçüncü parametre ise yapılan işlemin tanımı.

# Sonuca ulaşamadın mı? Hadi mola vakti!

Bir soruna uzun zaman maruz kalmak bir süre sonra insanı kör eder derecesine getiriyor. Aslında biraz ara vermek size çok iyi gelecektir. Böylelikle dinç bir şekilde sorunun derinliklerine inip aslında çözümü şu olmalı diyeceksiniz ve çözüme gideceksiniz. 

Hem kendinizi de bu kadar yormayın yav. Güzel bir şarkı açın, arkanıza yaslanın ve uzaklara dalın. O da ne? Çözümü buldun, bak. Eeee bazen hiç beklemediğiniz anda aklınıza gelir!

Uyumadan önce bir şeyler karalamak istedim. Bu yazıyı yazma fikrim ise twitter'da dolaşırken böyle bir tweet atılmıştı. Ben de bildiklerim blogla paylaşmak istedim. 

*O tweeti yazıya ekleyecektim ama bulamadım. O yüzden ekleyemiyorum.*

Esenlikle kalınız efenim. Yine bekleriz!