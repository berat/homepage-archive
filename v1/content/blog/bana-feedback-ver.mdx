---
title: Bana Feedback Ver!
date: "2021-08-05"
category: ["Kişisel"]
---

Yorgun ve yoğun geçen günlerin ardından tekrar yazmak güzel. Son zamanlarda kitap okumaya başladım ve ondan mütevellit yazma heyecanı oluştu. O yüzden iki gündür ne yazsam diye düşünüyordum. Etkisini gördüğüm ve önerdiğim bir konu üzerine yazmak istedim. Konumuz feedback almak. Hazırsanız hadi başlayalım.

Daha yolun başındaysanız "*acaba ne öğrenmem gerekiyor?Hangi yönlerim zayıf? Bu konu hakkında nasılım?*" gibi sorular sormaya başlıyorsunuz. Bu noktada çalıştığınız insanlardan feedback almak etkili oluyor. 

Tabii feedback aldığınız her kişi sizi olumlu anlamda yorumlayabilir. O yüzden sizi açık açık yermesini söyleyebilirsiniz. Çünkü bu şekilde eksik yönlerinizi görüp ona göre yol çizmeniz kolaylaşıyor. Ayrıca bu şekilde dışarıdan nasıl biri olduğunuzu anlamayı da kolaylaştırıyor diyebilirim. 

Sonuçta bir takım çalışmasının içinde olduğumuzdan dolayı insanlarla ilişkisinden tutun yazdığınız kodun okunabilirliğine kadar olan tüm konular önem arz etmektedir. Çünkü aynı pencerede eksiksiz ve doğru bir şekilde olmak önemlidir. Bundan dolayı belki eksik olduğunuz bir yönünüzden farkında olmayabilirsiniz. Dışarıdan bir görüşü öğrenmek her zaman etkili olacaktır. 

Şimdiye kadar yaptığım görüşmelerde ise bir kaç şirket kötü olan yanımı veya feedback alıp almadığımı sordular. Böylelikle işe alacak arkadaşları daha iyi tanımaya çalışıyorlar ve önem veriyorlar. 

Velhasıl kelam, feedback verme ve alma kültürümüzün olması lazım. Bu şekilde ortamımızı ve geleceğimizi daha iyi bir şekilde inşa edip huzurlu ve güzel bir şekilde hayat sürebiliriz. 

Esenlikler efenim...